# Privacyverklaring SSC-ICT Innovatie
Deze privacyverklaring gaat over het gebruik van jouw persoonsgegevens door SSC-ICT Innovatie. SSC-ICT Innovatie maakt als uitvoeringsorganisatie onderdeel uit van het ministerie van Binnenlandse Zaken en Koninkrijksrelaties (BZK).

## Inleiding
SSC-ICT Innovatie respecteert je privacy en gaat zorgvuldig om met je persoonsgegevens. SSC-ICT Innovatie houdt zich hierbij aan de privacywetgeving. De belangrijkste privacywetten zijn de Algemene Verordening Gegevensbescherming (AVG) en de Uitvoeringswet Algemene Verordening Gegevensbescherming (UAVG).

SSC-ICT Innovatie maakt gebruik van een gelaagde privacyverklaring. In het eerste deel van deze privacyverklaring vind je algemene informatie hoe SSC-ICT Innovatie je gegevens beschermt, wat je rechten zijn en hoe je met ons contact kan opnemen. Vervolgens vind je onder elke verwerking specifieke informatie hoe SSC-ICT Innovatie met je persoonsgegevens omgaat.

Deze verklaring geldt naast de algemene privacyverklaring van BZK, die je [hier](https://www.rijksoverheid.nl/ministeries/ministerie-van-binnenlandse-zaken-en-koninkrijksrelaties/privacy) kan vinden.

## Hoe beschermt SSC-ICT Innovatie mijn gegevens?
SSC-ICT Innovatie voldoet aan de AVG door passende maatregelen te treffen om je persoonsgegevens te beveiligen. Dat doet SSC-ICT Innovatie met zowel technische als organisatorische maatregelen. Hier zijn rijksbreed afspraken over gemaakt. Meer informatie over deze afspraken vind je [hier](https://www.earonline.nl/index.php/BIR-Baseline_Informatiebeveiliging_Rijksdienst).

## Welke rechten heb ik?
Op grond van de AVG kan je verzoeken om:

* inzage in je gegevens;
* correctie en verwijdering van je gegevens;
* beperking van het gebruik van je gegevens.

In bepaalde gevallen heb je ook recht op:

* je gegevens in digitale vorm;
* bezwaar tegen de gegevensverwerking.

Er kunnen redenen zijn waarom je verzoek niet kan worden ingewilligd. Als dat het geval is, dan zal SSC-ICT Innovatie dit goed aan je uitleggen.

## Hoe kan ik contact opnemen over mijn rechten?
Jouw verzoek op grond van de AVG kan je indienen door een brief te sturen naar postbus 20011, 2500 EA Den Haag of via het [contactformulier](https://www.rijksoverheid.nl/contact/contactformulier).

Je ontvangt in beginsel binnen een maand een beslissing op jouw verzoek. Als je het niet eens bent met de beslissing kan je hiertegen bezwaar en beroep instellen.

## Wat als ik vragen of klachten heb?
Je kan vragen, opmerkingen en suggesties aan SSC-ICT Innovatie doorgeven via het contactformulier, telefonisch via nummer 1400 of door een brief te schrijven naar postbus 20011, 2500 EA Den Haag. Wij helpen je ook graag verder als je klachten hebt over de verwerking van jouw persoonsgegevens.

SSC-ICT Innovatie heeft via BZK een functionaris voor gegevensbescherming. Deze functionaris houdt intern toezicht op de privacywetgeving. Je kan contact met deze functionaris opnemen via postbusfg@minbzk.nl.
